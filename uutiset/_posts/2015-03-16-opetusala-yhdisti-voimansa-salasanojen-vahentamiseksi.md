---
layout: post
title: Opetusala yhdisti voimansa salasanojen vähentämiseksi
---


Vuosi sitten Suomen opetus- ja kulttuuriministeriö (OKM) sai opettajilta toiveen, että kouluarjessa tarvittavien salasanojen määrää pitäisi vähentää. Oppilaat tarvitsevat useita eri salasanoja oppimisessa käytettäviin digitaalisiin palveluihin.

Ratkaistakseen ongelman OKM pani alulle hankkeen, jonka tavoitteena on luoda digitaalisten työvälineiden hankintaa helpottava ja yhteentoimivuutta edistävä standardi. Standardi koskee muun muassa koulussa käytettävien tietokoneohjelmien hankintaa, tunnistautumista palveluihin sekä järjestelmien välistä tiedonsiirtoa. Standardista on tarkoitus tehdä ensin Euroopan ja sitten maailmanlaajuinen.

Standardin takana on EduCloud Alliance, johon kuuluu suomalaisia korkeakouluja sekä merkittävimpiä kustannusalan yrityksiä. Yhteistyössä on mukana myös Viron opetus- ja tiedeministeriö, ja EduCloud Allianceen voivat liittyä myös tavalliset opettajat, opiskelijat ja muut yksityishenkilöt.

EU-komissio on ilmaissut olevansa hyvin kiinnostunut hankkeesta ja pitänyt sitä erittäin lupaavana, koska komission tavoitteena on mahdollistaa yhteiset EU:n laajuiset digitaalisten tuotteiden ja palvelujen markkinat. Tarkoituksena on nyt ensimmäistä kertaa luoda EU:n alueelle avoimen standardoinnin kulttuuria. Avoin standardi merkitsee sitä, että standardi itsessään on maksuton ja vapaasti kaikkien käytettävissä.

Opetus- ja kulttuuriministeriön Tulevaisuuden peruskoulu -hankkeen loppuraportti linjaa, että EduCloud Alliancen kehittäminen on yksi keskeisistä käytännön toimista peruskouluopetuksen uudistamiseksi.


Lisätietoja:

Jarkko Moilanen<br />
Kehittämispäällikkö, opetus- ja kulttuuriministeriö<br />
Jarkko.Moilanen@minedu.fi<br />
0295 330 003

<strong>Kuviin ja teksteihin täydet käyttöoikeudet.</strong>
<em>Attribution-ShareAlike CC BY-SA</em>

Tarkemmat määrittelyt luettavissa <a title="creativecommons.org" href="https://creativecommons.org/licenses/by-sa/4.0/" target="_blank">creativecommons.org</a>

Valokuvia

* <a href="https://www.flickr.com/photos/128168415@N05/sets/72157648990048072/" target="_blank">Flickr.com 1</a>
* <a href="https://www.flickr.com/photos/128168415@N05/sets/72157650371963308/" target="_blank">Flickr.com 2</a>

